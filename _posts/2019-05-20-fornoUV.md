---
layout: post
title: FornoUV
tags : [Current Projects]
---

![Image](/images/header_forno_fixed.jpg)

## La storia del progetto

Il progetto **Forno UV** nacque in corrispondenza dell’acquisto da parte del Dipartimento di Ingegneria dell’Informazione nel 2016 di una **stampante 3D a resina**. Il processo di stampa prevede infatti un trattamento degli oggetti stampati tramite calore e luce ultravioletta al fine di conferire alla resina una maggiore solidità e renderla utilizzabile nell’applicazione richiesta.

A partire da questa necessità si pensò a una **collaborazione** fra il Dipartimento e lo Student Branch, centrata sulla realizzazione da parte di quest’ultimo di un **fornetto** capace di affiancarsi alla stampante e rendere completo il processo di stampa.

A seguito del mancato completamento del progetto e della interruzione dei lavori sul fornetto, il progetto è stato ripreso nel 2018 dai membri attuali, con l'obiettivo di **portare a compimento** la realizzazione del forno.

## Cambiamenti 

Questo progetto, nella forma attuale, eredita buona parte delle **strategie e scelte progettuali** dallo sviluppo precedente. Per questo, molti aspetti fondamentali erano già decisi e variare gli stessi avrebbe comportato lo scartare tutto il progresso presente.

La decisione è stata di lasciare inizialmente invariati questi aspetti e pertanto il nuovo sviluppo ha le seguenti **scelte progettuali di base**:

* Piattaforma di sviluppo: Arduino;
* Sensoristica e dispositivi: sensore di temperatura, due resistenze di calore, ventola, motori DC, led UV, bottoni e display gestiti tramite una breadboard;
* Struttura fisica: assemblato di sezioni di compensato e plexiglass per la base rotante.

In seguito, dopo l’analisi del codice già scritto, si è pensato di introdurre **cambiamenti** sia nel lato hardware che software:

* Sostituzione del sensore di temperatura per caratteristiche non appropriate all’uso;
* Introduzione di un finecorsa per il controllo di chiusura del portello;
* Utilizzo dei bottoni presenti sul display in quanto più accurati di quelli previsti prima;
* Riscrittura del codice per introdurre strutture di programmazione più elaborate come una classe per gestire i bottoni e modificare alcune gestioni come per il timer per correggere bugs presenti. 

Al termine dei test sia della parte fisica che del lato codice, si pensa alla possibilità di realizzare un **circuito stampato** in modo da evitare l’uso della breadboard e concludere così lo sviluppo del progetto.

## Membri del progetto

* Paolo Faustini (**referente**) <paolo.faustini@ieee.org>
* Flavio Giordani
* Paolo Pasquali
* Samuele Ponzin (**osservatore**)

