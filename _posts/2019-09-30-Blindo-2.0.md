---
layout: post
title: Blindo 2.0
tags : [Finished Projects]
---

Eccoci arrivati alla seconda fase del progetto Blindo, come ogni innovazione che si rispetti non può mancare un numeretto che rappresenti l’effettiva evoluzione, vi presento **Blindo 2.0**.

[Image]

È passato qualche mese da quando il team ha iniziato questa bellissima esperienza. C con la crescita dei membri, anche il progetto si è fatto sempre più grande.

Come si può vedere dall'immagine il volume del dispositivo è aumentato e anche il software ha subito grandi modifiche.

## Aggiornamenti

### Hardware
Una nuova scocca racchiude tutte le periferiche, grazie ad un pannello in pvc totalmente trasparente queste possono essere ammirate assieme al dispositivo di controllo e a tutti i collegamenti necessari per il funzionamento del device.
È inoltre possibile accendere e spegnere Blindo attraverso un pulsante posizionato su uno dei lati del device.

### Software
Molte invece sono le novità lato software, dal cambio della grafica all’aggiunta di funzionalità che aumentano l’interattività con il dispositivo, rendendolo molto più user-friendly.
Il team ha inoltre inserito una nuova modalità di funzionamento: ora è possibile registrare, riprodurre e associare ai pulsanti fisici i file audio senza dover interagire con lo schermo touch screen, utilizzando solamente i pulsanti che si trovano sulla superficie superiore.
Questa modalità permetterà a qualsiasi tipo di utente di godere delle funzionalità di Blindo, anche (e soprattutto) ai bambini non vedenti, perché l’obiettivo del nostro progetto era, è e continuerà ad essere questo: **aiutare chi è in difficoltà**.

## Presentazione del dimostratore
Tutte queste modifiche sono state presentate ufficialmente all’associazione non vedenti di Brescia, insieme a chi ha commissionato il progetto: Silvano Biazzi, ex docente nonché membro attivo di svariate associazioni di volontariato.
Grande ospite della serata è stato Pierlorenzo M. Castrovinci, membro e coordinatore per la regione Lombardia di [Informatici senza frontiere](https://www.informaticisenzafrontiere.org/), un’associazione onlus che si impegna per migliorare le condizioni di vita di chi soffre in seguito a disabilità o a malattia, attraverso l’informatica e non solo.

![Footer](/images/footer_Blindo_2.0.jpg)

Le idee per sviluppare ulteriormente Blindo sono molte, l’entusiasmo brucia ancora nelle nostre anime e il futuro ci riserverà molte sorprese, quindi se le volete scoprire di più continuate a seguirci (o entrate nel Student Branch).
